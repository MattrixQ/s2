<!doctype html>
<html lang="pl">
     <head>
          <meta charset="UTF-8" />
		  <title>Film Adaptations</title>
		  <meta name = "description" content = "The Witcher"/>
		  <meta name = "keywords" content = "The Witcher, Wiedźmin"/>
     </head>
     <body bgcolor="black" text="orange">
	 <center>
	 <h2>Film Adaptations</h2>
	 <h3><strong>Wiedźmin</strong> (9 listopada 2001)</h3>
	 <a href="https://pl.wikipedia.org/wiki/Wied%C5%BAmin_(film)"><img src="https://icdn.2cda.pl/vid/thumbs/c92eadcb726e23950638fa5aedf9888b.jpg_ooooxooxox_1280x720.jpg" alt="Wiedźmin"></a>
	 <p>Polski film fantasy z 2001 roku w reżyserii Marka Brodzkiego. Film jest adaptacją opowiadań o Wiedźminie polskiego pisarza fantasy, Andrzeja Sapkowskiego. Scenariusz napisał Michał Szczerbic. Rolę tytułową powierzono Michałowi Żebrowskiemu. Muzykę skomponował Grzegorz Ciechowski.<br>
	 Wiedźmin Geralt z Rivii, zwany również ze względu na białe włosy Białym Wilkiem, jak wszyscy przedstawiciele wiedźmińskiego fachu ma za zadanie zwalczać zagrażające ludziom potwory. Kiedy przez przypadek ratuje życie władczyni Cintry – Calanthe i jej obdarzonej magicznymi zdolnościami córce Pavetcie, królowa z wdzięczności zabiera go na swój dwór. Geralt bierze udział w uczcie, w czasie której ma zostać postanowiony ożenek Pavetty z jednym ze szlachetnie urodzonych panów.<br>
	 Uroczystość niespodziewanie zakłóca pojawienie się zakutego w stal rycerza, zwącego siebie Jeżem, który twierdzi, że ma wyłączne prawa do ręki księżniczki. Powołuje się przy tym na stare Prawo Niespodzianki, wyjaśniając, że kilkanaście lat wcześniej uratował życie ojcu Pavetty i w zamian zażądał czegoś, czego władca nie spodziewał się zastać w domu po powrocie. Król zgodził się, nie wiedząc, że jego żona oczekuje dziecka – niespodzianki. Gdy Jeż, dziękując Geraltowi za uratowanie życia, oferuje mu wszystko, czego ten sobie zażyczy, wiedźmin również postanawia skorzystać z Prawa Niespodzianki. Wkrótce Pavetta wyjawia, że jest brzemienna. Odtąd życie Geralta będzie już na zawsze nierozerwalnie związane z Ciri – córką Pavetty i Jeża.
	 </p>
	 <h3><strong>The Witcher</strong> (20 grudnia 2019)</h3>
	 <a href="https://pl.wikipedia.org/wiki/Wied%C5%BAmin_(serial_telewizyjny_2019)"><img src="https://wieczornyseans.pl/wp-content/uploads/2019/12/3617518-the_witcher_netflix_geralt.jpg" alt="The Witcher"></a>
	 <p>Amerykańsko-polski telewizyjny serial fantasy, stworzony przez Lauren S. Hissrich na podstawie książek Andrzeja Sapkowskiego o wiedźminie Geralcie. Ośmioodcinkowa pierwsza seria udostępniona została w całości 20 grudnia 2019 w serwisie Netflix.<br>
	 Akcja serialu, osadzonego w inspirowanej średniowieczem krainie znanej jako Kontynent, przedstawia losy wiedźmina Geralta z Rivii (Henry Cavill) – najemnego łowcy potworów, który znajduje swoje przeznaczenie w młodej księżniczce Cirilli (Freya Allan) i czarodziejce Yennefer (Anya Chalotra). Pierwsza seria zrealizowana została na podstawie wybranych opowiadań ze zbiorów Miecz przeznaczenia i Ostatnie życzenie, które poprzedzają tzw. sagę o wiedźminie i zostały wykorzystane do zarysowania poszczególnych postaci, zanim po raz pierwszy spotkają się ze sobą.<br>
	 W 2015 roku Tomasz Bagiński poinformował, że pracuje nad nową produkcją filmową na podstawie sagi o wiedźminie. W międzyczasie filmową adaptacją twórczości Sapkowskiego zainteresowany był również Netflix, który niemal doprowadził do rozpoczęcia prac nad pełnometrażowym filmem. Kelly Luegenbiehl, wiceprezes ds. produkcji międzynarodowych, uznała, że zamiast zamykać ośmiotomowy cykl w jednym filmie, lepszym rozwiązaniem będzie zrealizowanie serialu. W maju 2017 platforma Netflix zapowiedziała, że wyprodukuje anglojęzyczny serial o wiedźminie na podstawie prozy Andrzeja Sapkowskiego, którego jednym z reżyserów będzie Bagiński. Współproducentami zostały: Stillking Films, polska spółka Platige Image i in.<br>
	 W grudniu 2017 doniesiono, że showrunnerką produkcji będzie Lauren S. Hissrich. W kwietniu 2018 Schmidt zapowiedziała, że pierwsza seria będzie składała się z ośmiu odcinków. Poinformowała ona także, że zostanie ona nakręcona w Europie Środkowej. We wrześniu tego samego roku ogłoszono, że do roli tytułowego bohatera, Geralta z Rivii został wybrany Henry Cavill. W tym samym miesiącu podano także oficjalną listę reżyserów produkcji, na której znaleźli się Alik Sacharow, Charlotte Brändström oraz Alex Garcia Lopez. Zabrakło w niej jednak Tomasza Bagińskiego, który z powodu zaangażowania w innych przedsięwzięciach pozostał jedynie producentem pierwszej serii. W 2017 roku poinformowano, że Andrzej Sapkowski będzie konsultantem kreatywnym, ale w styczniu 2018 roku autor zaprzeczył, że będzie miał jakikolwiek bezpośredni udział w produkcji serialu. W kwietniu 2018 spotkał się jednak z Hissrich, a w maju ta oznajmiła, że jest on częścią projektu.<br>
	 W październiku 2018 podano pełną obsadę produkcji. Kręcenie zdjęć głównych rozpoczęło się 31 października na Węgrzech. W marcu 2019 produkcję serialu przeniesiono na Wyspy Kanaryjskie w celu nakręcenia kolejnych scen. Miesiąc później plan filmowy został przeniesiony do Polski (zamek Ogrodzieniec). Kręcenie zdjęć głównych pierwszej serii zakończono pod koniec maja 2019.<br>
	 13 listopada zapowiedziano realizację drugiej serii, której premierę zaplanowano na 2021 rok. Po opóźnieniu wywołanym pandemią koronawirusa drugą serię zaczęto realizować w Wielkiej Brytanii latem 2020. W ekipie została zmieniona część twórców, m.in. krytykowani twórcy kostiumów.<br>
	 Na platformie można obejrzeć także półgodzinny film dokumentalny „Jak powstawał »Wiedźmin«”.
	 </p>
	 </center>
     </body>
</html>