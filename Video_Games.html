<!doctype html>
<html lang="pl">
     <head>
          <meta charset="UTF-8" />
		  <title>Video Games</title>
		  <meta name = "description" content = "The Witcher"/>
		  <meta name = "keywords" content = "The Witcher, Wiedźmin"/>
     </head>
     <body bgcolor="black" text="orange">
	 <center>
	 <h2>Video Games</h2>
	 <h3><strong>The Witcher</strong> (26 października 2007)</h3>
	 <a href="https://pl.wikipedia.org/wiki/Wied%C5%BAmin_(gra_komputerowa)"><img src="https://cdn.mos.cms.futurecdn.net/WYbmYGAoA6RVPa9VHjRcVj.jpg" alt="The Witcher"></a>
	 <p>Pierwsza część z trylogii. Komputerowa gra fabularna w konwencji fantasy, wyprodukowana przez CD Projekt Red i wydana przez Atari. Jej premiera odbyła się 26 października 2007 roku na platformie Microsoft Windows, natomiast w kwietniu 2012 roku ukazała się jej wersja na komputery z systemem OS X.<br>
	 Akcja gry toczy się w świecie wiedźmina, stworzonym przez Andrzeja Sapkowskiego. Głównym bohaterem gry, w którego wciela się gracz, jest Geralt z Rivii – jeden z wiedźminów, czyli postaci o nadludzkich zdolnościach, zajmujących się zwykle zabijaniem potworów atakujących siedliska ludzi. Po wydarzeniach z Sagi o wiedźminie Geralt, pozbawiony pamięci, próbuje na nowo odnaleźć się w mrocznej rzeczywistości świata gry, pozbawionej wyraźnego podziału na dobro i zło. W miarę rozwoju gry Geralt jest zmuszony do podjęcia licznych wyborów moralnych, rzutujących na dalsze losy napotkanych bohaterów niezależnych. Pomimo próby oddania klimatu książek Sapkowskiego, komputerowy Wiedźmin nie uzyskał jednak oficjalnego wsparcia ze strony pisarza.<br>
	 Pierwsze próby przełożenia świata wiedźmina na język gry planowało podjąć już w latach dziewięćdziesiątych XX wieku Metropolis Software, jednakże dopiero studiu CD Projekt RED udało się sfinalizować prace nad projektem, trwające pięć lat. Za projekt komputerowego Wiedźmina odpowiadali Michał Madej i Jacek Brzeziński. Budżet gry wyniósł około 19 milionów złotych, a samemu jej wydaniu towarzyszyła wielka kampania promocyjna. Po ukazaniu się Wiedźmin zebrał pochwały ze strony krytyków za fabułę, oprawę audiowizualną i system walki. Za wady produkcji polskiego studia uznano natomiast nadmierną seksualizację kobiet oraz liczne błędy techniczne, przy czym większość tych ostatnich poprawiła wydana we wrześniu 2008 roku Edycja Rozszerzona, zawierająca ponadto nowe przygody dla gracza.
	 </p>
	 <h3><strong>The Witcher 2 Assassins of Kings</strong> (17 maja 2011)</h3>
	 <a href="https://pl.wikipedia.org/wiki/Wied%C5%BAmin_2:_Zab%C3%B3jcy_kr%C3%B3l%C3%B3w"><img src="http://pcgamesmodding.weebly.com/uploads/1/0/5/3/105337931/published/666471926.jpg?1493985004" alt="The Witcher 2 Assassins of Kings"></a>
	 <p>Druga część z trylogii. Komputerowa fabularna gra akcji w reżyserii Adama Badowskiego, osadzona w świecie wiedźmina Andrzeja Sapkowskiego i wyprodukowana przez CD Projekt Red we współpracy z Agorą SA. Jej premiera odbyła się 17 maja 2011 roku na platformie Microsoft Windows, natomiast rok później pojawiły się wersje na konsolę Xbox 360 i system operacyjny OS X.<br>
	 Wiedźmin 2 jest kontynuacją gry komputerowej Wiedźmin z 2007 roku. W drugiej części cyklu gracz ponownie wciela się w rolę Geralta z Rivii – wiedźmina, który specjalizuje się w odpłatnym zabijaniu potworów. Narracja gry jest skupiona na wydarzeniach zaistniałych po morderstwie dokonanym na władcy krainy zwanej Temerią, w której toczy się akcja Wiedźmina 2. Geralt musi odszukać innego wiedźmina, który dopuścił się zabójstwa króla, co spowodowało destabilizację królestwa.<br>
	 Akcja gry odbywa się w trójwymiarowym świecie przedstawionym, generowanym za pomocą autorskiego silnika RED Engine, nie jest to jednak świat otwarty – gracz uzyskuje dostęp do poszczególnych terenów w ramach aktów. Rozgrywka polega na eksploracji świata przedstawionego, interakcji z postaciami niezależnymi oraz wykonywaniu misji umożliwiających dalszy progres fabularny. Gracz podczas rozgrywki zdobywa punkty doświadczenia, które może przeznaczać na nowe umiejętności. Możliwe jest również tworzenie w oparciu o zdobyte składniki i surowce napojów o właściwościach magicznych oraz elementów uzbrojenia. Sam system walki, do której wielokrotnie ucieka się bohater, został poddany znacznej modyfikacji w stosunku do poprzedniej części serii.
	 </p>
	 <h3><strong>The Witcher 3: Wild Hunt</strong> (18 maja 2015)</h3>
	 <a href="https://pl.wikipedia.org/wiki/Wied%C5%BAmin_3:_Dziki_Gon"><img src="https://sm.ign.com/t/ign_ap/articlepage/t/the-witche/the-witcher-3-wild-hunt-everything-you-need-to-kno_5g69.1280.jpg" alt="The Witcher 3: Wild Hunt"></a>
	 <p>Trzecia część z tryllogii. Fabularna gra akcji wyprodukowana i wydana przez CD Projekt Red 19 maja 2015 na platformy Microsoft Windows, PlayStation 4 i Xbox One.<br>
	 Gra jest kontynuacją wydanego w 2007 roku Wiedźmina oraz Wiedźmina 2: Zabójców królów, który miał swoją premierę w 2011 roku. Tak jak poprzednie części, opowiada ona historię tytułowego wiedźmina – Geralta z Rivii – i jest osadzona w świecie wiedźmina, którego twórcą jest Andrzej Sapkowski. Produkcja jest ostatnią częścią cyklu, którego głównym bohaterem jest tytułowy wiedźmin, razem z nią stanowiącego trylogię.<br>
	 Akcja Wiedźmina 3 rozgrywa się w fikcyjnym świecie fantasy stworzonym przez pisarza Andrzeja Sapkowskiego w serii opowiadań i powieści. Gracz ma okazję zwiedzić wyspy Skellige, Wolne Miasto Novigrad, Oxenfurt, wiedźmińskie siedliszcze Kaer Morhen czy ponure moczary Velen. Gra rozpoczyna się pół roku po wydarzeniach z poprzedniej części. Wiedźmin Geralt odzyskuje w końcu pamięć, nie ma jednak zamiaru przyłączyć się do którejkolwiek ze stron konfliktu. Zamiast tego zajmuje się on poszukiwaniem Dzikiego Gonu oraz swoich bliskich, m.in. Yennefer z Vengerbergu i Ciri.<br>
	 Pierwszy zwiastun produkcji został zaprezentowany na konferencji Microsoftu na targach E3 w czerwcu 2013 roku. Ponadto Wiedźmin 3 zdobył tam kilkadziesiąt nagród oraz nominacji przyznanych przez czasopisma i portale z branży gier komputerowych. Wersja na Nintendo Switch została zapowiedziana na prezentacji przedsiębiorstwa na targach E3 w 2019 roku. Wersja na konsole przenośne japońskiej marki ukazała się 15 października 2019.
	 </p>
	 </center>
     </body>
</html>